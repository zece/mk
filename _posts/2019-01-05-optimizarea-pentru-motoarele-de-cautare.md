---
layout: post
title:  "Optimizarea pentru motoarele de căutare"
roman: IV
showclock: true
description: "Dezvoltă-ți cariera în ritmul propriu, cu ajutorul sesiunilor flexibile și
                    personalizate de instruire, concepute pentru a-ți spori încrederea în forțele
                    proprii și pentru a progresa."
---

![seo1](https://www.crucial.com.au/blog/wp-content/uploads/2015/01/seo_hosting.jpg)

Optimizare pentru motoare de căutare sau Search Engine Optimization (SEO), este un proces de perfecționare (favorizare) a vizibilității site-urilor web sau paginilor web în cadrul ordonării rezultatelor căutării în lista făcută de motorul de căutare. SEO este o subcategorie a marketing-ului online SEM, practică apărută în anul 1990, odată cu apariția primelor site-uri pe Internet, și care reprezintă totalitatea tehnicilor prin care un site web este adus la o formă în care este propulsat mai sus în lista de rezultate date de un motor de căutare pentru diverse cuvinte-cheie, astfel mărindu-se traficul calitativ al site-ului și experiența oferită utilizatorilor. Această „industrie” relativ nouă implică un set de operații efectuate de echipa de promovare în sensul creșterii pozițiilor unui site web în lista de rezultate ale căutărilor, pentru anumite cuvinte sau expresii cheie, interesante și relevante din punctul de vedere al afacerii respective.

La începuturile Internetului, motoarele de căutare afișau în urma unei căutari, pagini în a căror descriere se află cuvântul de căutare. Deoarece webmaster-ii (proprietarii de site-uri) au făcut abuz de acest factor, motoarele de căutare au alcătuit algoritmi mult mai complecși, care includ:

Textul cuprins între etichetele <title> și </title>
* Nume de domeniu
* Elementele HTML
* Etichetele HTML
* Frecvența unui cuvânt cheie, atât în pagină cât și global
* Sinonime ale cuvântului cheie
* Atributele ALT pentru imagini
* Titlul link-urilor
* Numărul total de hyperlink-uri de la și spre o pagină
* Calitatea site-urilor de la care pleacă link-uri spre o pagină
* Vechimea unui site

În sens larg, SEO reprezintă o componentă a Marketing-ului prin faptul că necesită înțelegerea modului în care funcționează algoritmii de căutare și ce ar căuta vizitatorii, pentru a stabili o corespondență cu site-urile care oferă ceea ce aceștia caută. Anumite tehnici SEO pot implica optimizarea codării unui site, fără a face modificări vizibile pentru vizitatori, precum ierarhizarea structurii site-ului, evitarea sau rezolvarea unor probleme care ar putea împiedica motoarele de căutare să indexeze complet site-ul. Alte eforturi mai vizibile ar fi includerea de conținut unic care este ușor indexat și extras de pe site-uri web.

Termenul SEO poate să se refere și la "Optimizatori pentru Motoare de Căutare", un termen adoptat de industria consultanților care se ocupă de optimizarea site-urilor în numele clienților precum și de angajații proprietarilor de site-uri care pot lucra SEO în interiorul firmei.


<a href="http://fuzeseo.co/wp-content/uploads/2017/10/SEO-Tools.jpg" rel="SEO Tools" target="_blank">![seo2](http://fuzeseo.co/wp-content/uploads/2017/10/SEO-Tools.jpg)</a>

Consultanții SEO propun adesea SEO ca un serviciu singular, făcând parte dintr-o campanie mai mare de marketing. Deoarece un proces de optimizare eficient poate cere schimbări în codul sursă al site-ului, este recomandat să fie inclus în dezvoltarea inițială și design-ul site-ului pentru a ajunge să fie "Search Engine Friendly". Termenul de "Search Engine Friendly" ( "Prietenos Motoarelor de Căutare") este folosit pentru a descrie design-ul, meniurile, sistemul de management al conținutului și al coșului de produse care poate fi optimizat ușor și eficient.

Se spune că Google are peste 300 de factori în componența algoritmului de afișare a rezultatelor, ceea ce a creat numeroase polemici legate de tacticile folosite pentru SEO, în rândul webmaster-ilor. Iar într-un sondaj de opinie, peste 120 de experți în SEO au oferit opinii despre importanța a peste 80 de factori de ranking.

## La ce ajută SEO?
Optimizarea corectă a unui site conduce la o mai bună prezență în motoarele de căutare la căutări relevante efectuate de utilizatori, legate de informațiile, serviciile sau produsele prezentate pe site. Acest lucru conduce la mai mulți vizitatori, mai multe persoane interesate și mai multe vânzări. Însă asta nu este tot ceea ce face SEO, impactul lui fiind unul mult mai vast și mai benefic.

SEO ajută:

* motoarele de căutare să își facă mai bine treaba
* oamenii să găsească informațiile, imaginile, produsele de care au nevoie
* firmele mici să concureze cu marile companii
* o adevărată industrie de specialiști și traineri să aiba locuri de muncă
* la reducerea cheltuielilor cu promovarea online

Fiecare campanie de optimizare SEO este unică si adaptată fiecărei pagini web in parte.

1. **Analiza și întocmirea unei strategii SEO**:
În cadrul acestei etape specialiștii efectuează cercetările necesare întocmirii strategiei SEO prin utilizarea unor unelte specifice pentru căutarea și identificarea celor mai reprezentative cuvinte cheie pentru compania dvs. și realizeaza un studiu de piață asupra concurenței și strategiei acestora.

2. **Examinarea profesională a site-ului**:
Site-ul va fi analizat pentru examinarea structurii și conținutului, prin diferite instrumente specializate, care pot identifica diferite erori sau probleme atât de programare cât și de structură a site-ului; urmatorul pas urmând a fi rezolvarea acestor probleme de către echipa de specialiști.
În ceea ce privește examinarea conținutului se urmărește: acuratețea, originalitatea, utilitatea, structurarea în pagini, factori care pot influența în mod favorabil/nefavorabil procesul de optimizare SEO.
De asemenea, se oferă suport pentru înțelegerea modului în care trebuie realizat conținutul pentru ca ulterior acesta să reprezinte un punct forte.

3. **Implementarea propriu-zisă a strategiei SEO**:
La baza unei strategii SEO de succes stă realizarea corectă a campaniei de Link Building, care constă în direcționarea a cât mai multor link-uri către site-ul dvs, aducând o serie de beneficii acestuia. Pentru întocmirea de Link Building corect, natural și legal sunt necesare idei practice și strategii de promovare a site-ului.
Calitatea conținutului din site-ul dvs., în special utilitatea conținutului va avea impact direct asupra vizitatorilor, din acest punct se va forma o piramidă, în vârful căreia va fi poziționată compania dvs, apoi vizitatorii mulțumiți de resursele oferite de site-ul dvs. se vor transforma în clienți multumiți, care la rândul lor vor aduce noi clienți, contribuind astfel prin recomandări la promovarea afacerii dvs.

4. **Generare rapoarte și statistici**:
În urma aplicării strategiei SEO se va putea observa efectul acesteia din punct de vedere al traficiului și a creșterii poziției din rezultatele motoarelor de căutare prin rapoartele și statisticile generate lunar clienților noștri; avantajul rapoartelor lunare – punere în evidența a creșterii graduale de la o lună la alta sau imbunătățirile necesare ce trebuiesc adoptate pentru creșterea eficienței optimizării.
În munca de optimizare toate eforturile sunt îndreptate înspre plasarea site-ului dvs. între primele rezultate ale motoarelor de căutare, ceea ce va conduce la un numar mai mare de vizitatori pe site-ului dvs și în continuare la un numar mai mare de clienți. Statisticile în acest domeniu estimeaza că 99% dintre vizitatori vor accesa prima pagina a rezultatelor specific căutate în timp ce 97% dintre vizitatori vor accesa doar primele 3 rezultate, considerându-le suficiente pentru a-și crea viziunea clară asupra pieței de interes.


Sursa: [Wikipedia](https://ro.wikipedia.org/wiki/Optimizare_pentru_motoare_de_c%C4%83utare)